# Tallers a l'aula

Es tracta d'un programa integral d’educació sexual i afectiva destinat a les etapes d'educació infantil, primària i secundària. Mitjançant sessions adaptades a les necessitats de cada etapa i seguint les directrius dels marcs normatius de referència. L'objectiu principal d'aquest programa és el de promoure l’autoconeixement, la salut, el respecte i el benestar en la vida afectivo-sexual de les persones. 


## Etapa d’educació infantil
### Néixer i créixer
- Destinat a l'alumnat de 6è d’EI
- ⏳ Durada 60 minuts.

Es tracta d’un taller vivencial on els infants podran experimentar i reflexionar sobre el propi cos per coneixer-lo i saber com tindre’n cura.
Una proposta per explorar les diferents etapes del desenvolupament dels infants des del naixement. 

## Etapa d’educació primària

### Explorem el nostre cos i acceptem les diferències
- Destinat a l'alumnat de primer cicle de primària
- ⏳ Durada 60 minuts.

Explorem el nostre cos i comprenguem que totes som diverses és un taller pensat per a primer cicle de primària on vol recordar els noms adequats per parlar dels genitals, recordar i aprofundir en les cures i la higiene així com en la propia descoberta dels genitals. Es facilitaran també diferents consignes per a la prevenció i la detecció de l’abus sexual infantil.


### Diversitats corporals i ritmes de creixement
- Destinat a l'alumnat de cicle mitjà de primària
- ⏳ Durada 60 minuts.

Diversitats corporals i ritmes de creixement. Es tracta d’un taller per començar a parlar sobre els canvis prepuberals que comencen a viure els fillets i filletes, referint-se als canvis corporals però també psicològics i relacionals. Amb aquest taller es vol donar valor als diferents ritmes de desenvolupament, en un moment on alguns fillets i filletes ja hauran començat el seu creixement puberal i d’altres encara no. En aquest moment cal posar atenció en com es viuen aquests canvis, per tal de donar eines per poder gestionar la pressió estètica i les inseguretats en les comparacions i els judicis en relació a l’aspecte físic i contribuir a enfortir l’autoestima.


### Entenent els canvis puberals
- Destinat a l'alumnat de cicle superior d’educació primària
- ⏳ Durada 90 minuts.

Es tracta d’un taller per a donar a conèixer què implica la pubertat i l’entrada a l’adolescència. El taller preten dotar als alumnes d’eines d’autoconeixement i autoescolta per saber reconèixer en quin moment maduratiu es troben així com saber què els espera en els anys següents. Es treballarà en especial l’arribada de la menàrquia i l’espermàrquia, no sols a nivell fisiològic sinó també a nivell emocional i relacional.

### Plaer i influències de la sexualitat adulta
- Destinat a l'alumnat de cicle superior d’educació primària
- ⏳ Durada 90 minuts.

Un cop realitzat el taller sobre els canvis puberals, es planteja la possibilitat de reflexionar sobre el plaer i el benestar i sobre l’imaginari i creences de l’alumnat en relació a la sexualitat per tal d’acompanyar-los en diferenciar la sexualitat adulta, els abusos, la pornografia i la hipersexualització.


## Tallers a les aules de Secundària
 
> 📣 Més informació properament
